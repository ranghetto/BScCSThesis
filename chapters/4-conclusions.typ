#pagebreak(to:"odd")

= Retrospettiva finale
<cap:conclusions>

#v(1em)

== Grado di soddisfacimento

L'azienda si è rivelata entusiasta del lavoro svolto, grazie al quale si è potuta sperimentare in un ambito in forte
crescita.
In particolare, essa userà i prodotti di questo tirocinio, come base per future ricerche e approfondimenti,
ampliando così le sue prospettive nel settore della sicurezza funzionale. In particolare il mio lavoro sulla verifica
formale del _software_, sarà il punto di partenza per uno dei prossimi tirocini in avviamento.
Inoltre, quanto ho sviluppato, può essere facilmente replicato e utlizzato in diversi progetti, specialmente allo scopo di
creazione di prototipi.
Lo studio, di come _Rust_ potrà continuare a migliorare la sicurezza e l'esperienza durante lo sviluppo, ha confermato
le nostre aspettative iniziali, grazie anche a tirocini effettuati in precedenza.
Non mancano i dubbi sulla sua maturità e su quella delle librerie collegate, che è uno dei motivi che fa desistere l'azienda
dall'utilizzarlo in produzione.

L'unico argomento che, a causa del tempo e delle priorità, non siamo riusciti ad affrontare, è stato l'implementazione
di test automatici per la verifica del _driver_.
L'obiettivo non era comunque richiesto, sarebbe stato un'aggiunta interessante, qualora ci fosse stato il tempo.
I requisiti trovati, per implementare le funzionalità minime, nonché le più richieste, sono stati soddisfatti al 100%,
come si può vedere dalla tabella di tracciamento riportata sotto, in cui si vede che tutti sono stati soddisfatti.

La qualità del lavoro che ho portato a termine, è risultata di gradimento all'azienda, in termini di processi,
documentazione e qualità del codice.

#figure(
  image("../images/req_trace.png", width: 80%),
  caption: [
    tabella di tracciamento dei requisiti del docuemnto di specifica tecnica.
  ],
)

Il tirocinio ha superato di gran lunga le mie aspettative iniziali. L'ambiente stimolante ed energico mi ha consentito
di svolgerlo al meglio e di portare a compimento tutti gli obiettivi che mi ero prefissato.
A partire da quelli che richiedevano abilità meno pratiche: migliorare il modo di approcciare le sfide, arricchire le
mie conoscenze in ambito dell'ingegneria del _software_; finendo con quelli più tangibili e verificabili:
- ho acquisito le conoscenze necessarie per leggere uno schema elettrico e capirne le connessioni;
- ho imparato a leggere il manuale utente e, più in generale, i manuali tecnici di un microcontrollore, capendone la
    struttura e la spiegazione dei singoli registri delle periferiche;
- ho ampliato le mie conoscenze del linguaggio _Rust_, in particolare le caratteristiche che si applicano al contesto
  dei sistemi di controllo;
- ho capito come si scrivono programmi che aderiscono a _standard_ e regole che li rendono certificabili, come l'_ISO 26262_.

Un punto di miglioramento, avendo avuto più tempo, sarebbe migliorare la documentazione, in termini di
estensione ed esaustività.
Ad esempio, avrei potuto scrivere un documento di specifica di test e un conseguente report di copertura degli
stessi.

== Delta tra competenze pregresse e richieste

Prima di iniziare lo _stage_, ero consapevole della grande mole di competenze che avrei dovuto acquisire, a causa
principalmente del mio percorso di studi, che tratta solo minimamente l'ambito _hardware_ ed elettronico.
L'unico corso rilevante in merito trattava l'architettura degli elaboratori, da cui l'omonimo nome del corso, in cui
si parlava anche di microcontrollori.
Al contrario, è stato molto semplice adattarsi all'ambiente di lavoro in termini di processi adottati, in quanto vengono
ampliamente studiati, e soprattutto provati sul campo, in corsi come "Ingegneria del software" e "Metodi e tecnologie
per lo sviluppo software".
In aggiunta, diversi corsi prevedono un progetto, di gruppo, in cui il coordinamento tra tutti i membri è fondamentale
per la sua buona riuscita. Di conseguenza, la capacità degli individui di lavorare in _team_ aumenta, apportando
benefici anche nel mondo lavorativo.

In generale ero consapevole di dover ampliare le mie conoscenze ma, quelle che già avevo guadagnato all'università, mi
hanno permesso, non solo di superare le difficoltà tecniche, ma anche di avere una solida base per riuscire ad
analizzare e risolvere problemi complessi, in maniera metodica e scientifica.